Användbarhet
===============================

Sidor:

- poe.trade
- https://wiki.archlinux.org/
- https://se.hbonordic.com
- https://bth.itslearning.com

Poängskala 0 - 5

### poe.trade

Detta är en bytessida för objekt i datorspelet Path of Exile därav förkortningen PoE. Sidan ger en koppling till vad folk lägger i sina publika lådor där deras objekt ligger uppe för byte. Sidan ser knepig ut när man ser den för första gången och den är heller inte helt lätt att lära sig. Det är inte en sida man använder för att den är enkel eller bekväm att använda. Den största anledningen till att många använder sidan är på grund av dess breda verktyg och funktioner.

Enligt egen erfarenhet ger jag sidan följande betyg:

- Learnability: 2
- Efficiency: 2
- Memorability: 2
- Errors: 1
- Satisfaction: 2

**Totalt: 9**

Oj oj, det ser inte så bra ut för poe.trade. Däremot som sagt tidigare är det verktygen och funktionerna man besöker denna sida för.

### archlinux.org

Detta är en sida som jag ofta använder när jag behöver göra något nytt på min server och även när jag gör något jag gjort förut men glömt lite av. Sidan liknar mest en wiki sida och det är vad det egentligen är med lite modifikationer här och där. Sidan är enkel att lära sig då det enda man använder är sökrutan och det är heller inte särskilt svårt att komma ihåg hur en sökruta fungerar med tanke på hur många det finns på webben. Det är svårt att göra misstag då det inte finns många funktioner men tillräckligt för att visa användaren den information hon vill se. Ett problem med sidan kan vara att det ibland är väldigt långa kapitel och man kan behöva klicka fram sig lite extra och scrolla mer än man kanske borde.

Här kommer betyget:

- Learnability: 4 (5)
- Efficiency: 4
- Memorability: 5
- Errors: 4 (5)
- Satisfaction: 3

**Totalt: 20**

Det ser ganska bra ut men jag har också dragit ner betyget lite då jag tyckte att antalet funktioner inte rättfärdigade resultatet.

### se.hbonordic.com
Ibland kanske man vill kolla på en film eller en serie, då kan hbo vara ett bra alternativ. Jag har det mest för att dem sänder Game of Thrones där men har sedan kollat på många andra serier där bland annat Mr Robot. Det är en utomordentligt enkel design där man hamnar där man klickar utan några konstigheter. Det är sällan fler än 3-4 knapptryckningar innan man kommit dit man vill. Personligen tycker jag dock att man kunde ha gjort ikonerna aningen mindre och klämt in fler på samma sida för att ge en större överblick av innehållet.

Dags för betygsättning:

- Learnability: 5
- Efficiency: 4
- Memorability: 5
- Errors: 5
- Satisfaction: 4

**Totalt: 23**

Riktigt bra, anledningen till de två 4 poängarna är att det i vissa fall blir för mycket letande om man inte använder sökfunktionen. Detta var något jag upptäckte medans jag skrev detta då jag i vanliga fall alltid använder sökfunktionen.

### bth.itslearning.com

Detta är en sida som jag personligen ogillar. Det är en jättebra sida för att läsa information så länge man undviker ca 40% av dess funktioner. Jag har studerat vid BTH tidigare och har därför vart inne på denna sida en hel del och lekt runt och testat funktioner. Vissa funktioner saknas helt och andra funkar inte som påvisat. Att saker inte funkar är väl kanske inte designens fel men ibland får man ett felmeddelande fast något har gått igenom och ibland går saker inte igenom fast utan felmeddelanden. Jag tycker också att man borde kunna se sina aktuella uppgifter på ett snabbare sätt än 5 knapptryck och att vänstermenyn kunde ha varit långt mycket bättre. Det är dock lätt att hitta saker när man väl lärt sig sidan men tyvärr inte särskilt effektivt enligt mig.

Så till betygen:

- Learnability: 3
- Efficiency: 2
- Memorability: 3
- Errors: 4
- Satisfaction: 3

**Totalt: 15**

Detta är för en sida med det syfte som itslearning har inte ett okej resultat. Sidan stjäl mycket tid av användaren. Samma resultat skulle säkerligen gå att uppnå på ett lättare och smidigare sätt.
