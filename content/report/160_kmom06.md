Kmom06
===============================

Jag tyckte det var svårt att förstå vad alla de nya termer och ord faktiskt innebär och jag är heller inte riktigt säker på om jag har förstått dessa helt korrekt. Jag tror att jag hade lärt mig mer eller snarare kanske snabbare genom att gå åt andra hållet lite mer, ta det lite mer övergripande först och sedan ner på detaljerna och titta. Att tänka i termer som beskriver en hel design känns för mig väldigt abstrakt och ospecificerat. Jag tycker det känns som att dessa termer och ord beskriver känslan man får av att kolla på exempelvis en webbsida eller ett konstverk.

Något som däremot var lite mera specifikt var designelementen och att dem behövs för att få en designprincip att fungera. Det måste däremot också finnas en princip för designen annars blir det svårt att bestämma sig för vilka designelement som kompletterar just den princip kring design som jag just nu jobbar med. Jag tyckte det var svårt att knyta ihop dessa ordentligt och jag som programmerare tycker att det finns alldeles för mycket gråzoner där det inte är som i datorns enklaste funktioner, en jämförelse mellan om det finns ström eller om det inte finns ström i kretsen.

När det gäller ”the final touch” så ficka jag själv lite uppleva vad jag tror att det innebär då jag höll på och pillade på del 3 i kursmoment 6 läng tills jag tillslut bestämde mig för att nu ändrar jag den här grejen sen skriver jag redovisningstexten och lämnar in. För mig är det när man märker att oavsett vad jag gör så kommer det inte att bli mycket bättre och man själv bestämmer sig för att efter denna ändring är det klart. Detta är vad jag tror att det kan vara.

Det jag under kursen har lärt mig är att det finns några regler att följa och att man sedan får välja lite fritt vilka andra regler man själv vill följa beroende på sina egna val av design och vad man vill uppnå för känsla och utseende. En god design kan innebära att man satt upp sina regler och följt dem och inte hållit på och ändrat regler under projektets gång. Det går inte att ändra regler för funktion utan att helt tänka om det blir oftast dåligt oavsett vad det är man gör. Något som jag finner intressant dock det är hur mycket som det forskats om vilka färger ska du ha om du vill ha en sida som skall sälja mycket och färger beroende på typ av produkt. Listan tar aldrig slut det känns som att det inte är lika subjektivt som man kan tro. Det som är subjektivt känns lite som vad kan jag ha på sidan när dess syfte är det här, vad man kan välja av de alternativ som syftet tillåter.
